---
layout: page
title: Corsi Sketchup
categories: 3d
homepage_image: skuplogo.jpg
---


# Cos’è SketchUp?

[SketchUp](http://www.sketchup.com/) è un software per la modellazione 3D, creato nel 2000 da @LastSoftware avendo come motto “3D per tutti”. Il programma nasce ‘orientato’ alla progettazione architettonica, all’urbanistica, all’ingegneria civile, allo sviluppo di scenari per videogiochi, con il preciso scopo di essere semplice da imparare (a differenza di molti software di modellazione tridimensionale!), versatile, ed efficace.

Nel 2007 il software è stato acquistato da Google, che ne ha fatto lo strumento per la modellazione degli edifici presenti in [Google Earth](http://www.google.it/intl/it/earth/index.html), mettendone a disposizione una versione gratuita e sviluppando rapidamente nuove versioni, via via arricchite di strumenti e funzioni, sempre più attraenti anche per chiunque abbia necessità di ‘pensare’ e lavorare in 3D (ingegneri meccanici, elettronici, designer, paesaggisti...). Milioni di utenti hanno così scelto di usare SketchUp, non solo per impostare i propri progetti, ma in modo professionale.

Spinti dalla sua diffusione mondiale, gli sviluppatori e le aziende di software indipendenti non si sono fatti attendere: sono ormai parecchie centinaia i plug-in a disposizione (spesso gratuiti o disponibili al costo di pochi euro) per ogni genere di elaborazione (importazione/esportazione di numerosissimi formati grafici, render fotorealistico, strumenti di calcolo e misura, di organizzazione e ‘pulizia’ dei file importati etc.).

![sketchup]({{ site.url }}/images/dario_gallery_3D/trimble_google.jpg)

Dal 2012, SketchUp è stato acquistato da [Trimble](http://www.trimble.com/).

Nonostante questi sviluppi, SketchUp mantiene una curva di apprendimento agevole, ma va anche riconosciuto che, proprio a causa del suo successo, diventa sempre più difficile trovare in rete le informazioni giuste, perché è forte il rischio di ‘naufragare ed annegare’ mentre si cerca tra centinaia di siti, così come è facile smarrirsi all’interno di forum di migliaia di utenti.

# Vuoi imparare a disegnare e progettare in 3D con SketchUp?

Uso SketchUp con licenza Professional dal 2002, cioè dalla sua versione 3 (ormai sembra preistoria, visto che siamo giunti alla 8...), e ho seguito costantemente il parallelo sviluppo di molti plug-in.

Se vuoi vedere alcuni dei miei elaborati, [clicca qui](http://dariogallina.it/3d.html).

Se hai interesse, sia personale/individuale sia per corsi di formazione e aggiornamento di tipo aziendale, [contattami qui](http://dariogallina.it/contatti.html) per discuterne insieme.

Benché i corsi possano essere pensati e modulati in modo personalizzato, ecco qui due proposte:

# Corso base

Introduzione e primi passi: perché usare SketchUp? Pregi e difetti; da @LastSoftware a Google a Trimble: crescita ed evoluzione di SketchUp; la logica e le regole di SketchUp: dalle linee alle superfici; interfaccia e strumenti fondamentali; impostazioni di base del disegno; modalità di visualizzazione; muoversi dentro lo spazio di SketchUp.

Creazione e modifica di oggetti: creare oggetti e modificarli; spostare oggetti; ruotare oggetti; duplicare oggetti; misurare/quotare oggetti; sezionare oggetti; intersecare oggetti.
Gestione degli oggetti: organizzare gli oggetti in Layer; creare e gestire i Layer; quando e perché usare Gruppi e Componenti; componenti già pronti all’uso per l’architettura e l’ingegneria; gli oggetti condivisi dagli utenti del web sulla Warehouse; Componenti dinamici.

Gli stili: applicare Colori/Materiali e Texture semplici agli oggetti; impostare correttamente gli stili; georeferenziazione, impostazione dell’ora e delle ombre; modificare e creare nuovi stili; stili da siti e utenti del web.

Viste e filmati: impostare e gestire le Scene; esportare le Scene (in diversi formati grafici); esportare un filmato.

# Corso avanzato

Gestione dei file in formato CAD: Come importare al meglio un file CAD/DWG; plug-in per l’ottimizzazione in SketchUp dei file CAD.

Modellazione complessa: la “sabbiera” e la creazione di modelli di terreno; plug-in per la modellazione di oggetti e superfici curve; creare sezioni composite di un oggetto; plug-in per tagliare un oggetto ed esportare un piano di sezione; perché usare un mouse 3D?

Dalla modellazione alla presentazione delle tavole: come funziona SketchUp Layout.; pregi e limiti del Layout.

Dal disegno al render: plug-in per esportare dati da SketchUp verso software di render; plug-in per effettuare render “dentro” SketchUp; panoramica e discussione di alcuni software

Esportare filmati: plug-in aggiuntivi per la gestione avanzata delle scene.

